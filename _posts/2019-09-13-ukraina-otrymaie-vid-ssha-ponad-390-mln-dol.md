---
id: 190
title: Україна отримає від США понад 390 млн доларів допомоги
date: 2019-09-13T00:09:00+00:00
author: shishak
layout: post
guid: 'https://news-5964b3.easywp.com/%d1%83%d0%ba%d1%80%d0%b0%d1%97%d0%bd%d0%b0-%d0%be%d1%82%d1%80%d0%b8%d0%bc%d0%b0%d1%94-%d0%b2%d1%96%d0%b4-%d1%81%d1%88%d0%b0-%d0%bf%d0%be%d0%bd%d0%b0%d0%b4-390-%d0%bc%d0%bb%d0%bd-%d0%b4%d0%be%d0%bb/'
permalink: /ukraina-otrymaie-vid-ssha-ponad-390-mln-dol/
blogger_blog:
  - papirapi.blogspot.com
blogger_author:
  - Shishak
blogger_permalink:
  - /2019/09/390.html
blogger_internal:
  - /feeds/5937983906023606845/posts/default/873862456369919537
categories:
  - РБК-Україна
---
Сполучені Штати Америки в рамках військової допомоги виділять Україні понад 390 мільйонів доларів. Про це повідомляє РБК-Україна з посиланням на заяву українського посольства в США на сторінці у Facebook.

Як повідомляється, Вашингтон виділить Україні 391,5 млн доларів допомоги відразу за декількома програмами Пентагону та Держдепу. Виділені кошти призначені для закупівлі озброєння та військової техніки, а також надання послуг, що сприятимуть покращення можливостей українського війська.

“Така безпекова допомога передбачає 250 млн доларів з бюджету Пентагону в рамках програми “Ініціатива безпекової допомоги Україні”, 115 млн доларів в рамках програми Державного департаменту США “Міжнародне військове фінансування” з бюджету 2019 року, а також 26,5 млн доларів за цією ж програмою з бюджету 2018 року. Загалом – 391,5 млн доларів”, – пояснили в посольстві.

У відомстві наголосили, що надання фінансової допомоги від США свідчить про стратегічне партнерство між Вашингтоном та Києвом та “вагомий внесок у розвиток європейської та євроатлантичної безпеки”.

<img height="419" src="http://papirapi.blogspot.com/static/ckef/img/image_1815.png" width="558" /> 

Нагадаємо, раніше в посольстві Сполучених Штатів повідомили про відновлення військової допомоги для України. В американському посольстві зазначили, що виділення допомоги буде продовжено, адже підтримка України є важливим національним інтересом США.

Як писало РБК-Україна, раніше заступник помічника Державного секретаря США Джордж Кент пояснив, що затримка виділення Сполученими Штатами **військової допомоги Україні** пов&#8217;язана з внутрішніми бюджетними процесами у США.

source <http://3.120.187.86.xip.io/2019/09/12/ukraina-otrymaie-vid-ssha-ponad-390-mln-dolariv-dopomohy/>