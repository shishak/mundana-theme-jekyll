---
id: 100
title: 'Бюджет-2020 та обстріли на Донбасі: головні новини за вчора'
date: 2019-09-16T04:24:00+00:00
author: shishak
layout: post
guid: 'https://news-5964b3.easywp.com/%d0%b1%d1%8e%d0%b4%d0%b6%d0%b5%d1%82-2020-%d1%82%d0%b0-%d0%be%d0%b1%d1%81%d1%82%d1%80%d1%96%d0%bb%d0%b8-%d0%bd%d0%b0-%d0%b4%d0%be%d0%bd%d0%b1%d0%b0%d1%81%d1%96-%d0%b3%d0%be%d0%bb%d0%be%d0%b2%d0%bd/'
permalink: /biudzhet-2020-ta-obstrily-na-donbasi-holovn/
blogger_blog:
  - papirapi.blogspot.com
blogger_author:
  - Shishak
blogger_permalink:
  - /2019/09/2020_15.html
blogger_internal:
  - /feeds/5937983906023606845/posts/default/4665783532661627807
categories:
  - РБК-Україна
---
Кабінет міністрів України вніс до парламенту проект державного **бюджету на 2020 рік**, бойовики продовжують обстрілювати позиції українських військ на Донбасі, а в Харкові вперше пройшов Марш рівності. Детальніше про те, що відбулося в неділю, 15 вересня, – в матеріалі РБК-Україна.

Кабмін вніс у Раду бюджет 2020

У неділю відбулося засідання Кабміну, на якому був затверджений **проект держбюджету на 2020 рік**. У ході брифінгу за результатами засідання Міністр фінансів Оксана Маркарова зазначила, що **бюджет розраховувався за курсом 28,2 грн за долар**. Зокрема, в бюджеті закладено **підвищення мінімальної зарплати** на 550 грн.

На **виплату субсидій** в проект державного бюджету на 2020 рік буде закладено понад 47 мільярдів гривень; 245,8 млрд гривень планується закласти на **безпеку і оборону;** **доходи** бюджету закладені у розмірі 1 трлн 79 млрд 500 млн гривень, а **борг як відсоток до ВВП** до кінця року повинен скласти не більше 54,1%: державний – 46,7%, гарантований державою – 7,4%.

Марш Рівності в Харкові

У Харкові вперше відбувся Марш рівності. Спочатку місцева влада виступала проти його проведення, анонсувався навіть судовий розгляд з метою заборонити Марш рівності. Однак до суду справа так і не дійшла і марш відбувся. За даними поліції сам марш пройшов без порушень. Разом з тим, після того, як учасники прайду почали розходитися, були зафіксовані випадки нападів на активістів. Всього ж за фактами **зіткнень у Харкові** поліція відкрила дві справи.

Ситуація на Донбасі

Проросійські бойовики продовжують здійснювати обстріли українських позицій з забороненої мінськими угодами зброї. Зокрема, за день, 15 вересня, **на Донбасі було зафіксовано дев&#8217;ять обстрілів**. Бойовики відкривали вогонь з заборонених мінометів і гранатометів.

Крім того, в Офісі президента повідомили про роботи з **ремонту моста в районі Станиці Луганської**. Зокрема, у ОП відзначили, що міст буде готовий до кінця листопада.

source <http://3.120.187.86.xip.io/2019/09/16/biudzhet-2020-ta-obstrily-na-donbasi-holovni-novyny-za-vchora/>