---
id: 195
title: 'Покарання за незаконне збагачення: кому загрожує конфіскація і ув’язнення на 10 років'
date: 2019-09-12T06:38:00+00:00
author: shishak
layout: post
guid: 'https://news-5964b3.easywp.com/%d0%bf%d0%be%d0%ba%d0%b0%d1%80%d0%b0%d0%bd%d0%bd%d1%8f-%d0%b7%d0%b0-%d0%bd%d0%b5%d0%b7%d0%b0%d0%ba%d0%be%d0%bd%d0%bd%d0%b5-%d0%b7%d0%b1%d0%b0%d0%b3%d0%b0%d1%87%d0%b5%d0%bd%d0%bd%d1%8f-%d0%ba%d0%be/'
permalink: /pokarannia-za-nezakonne-zbahachennia-ko/
blogger_blog:
  - papirapi.blogspot.com
blogger_author:
  - Shishak
blogger_permalink:
  - /2019/09/10.html
blogger_internal:
  - /feeds/5937983906023606845/posts/default/2895340648216322372
categories:
  - РБК-Україна
---
<img align="left" vspace="5" hspace="10" src="https://24tv.ua/resources/photos/news/640_DIR/201909/1203988.jpg" />

Верховна Рада в першому читанні ухвалила законопроєкт про покарання для корупціонерів-високопосадовців за незаконне збагачення, у якому пропонується не лише конфісковувати необґрунтовані активи, а й ув’язнювати їх власників. У кого конфісковуватимуть незаконно нажиті активи та кому загрожує ув’язнення до 10 років – в матеріалі 24 каналу. 

## Незаконно збагатився – йди у в’язницю

Встановлення кримінальної відповідальності за незаконне збагачення є зобов’язанням України, яке прописано у Меморандумі про взаємодію з МВФ, а також Конвенції ООН проти корупції.

**Партнер ЮК “ВОЛХВ” Віктор Дубовик** нагадує, що необхідність відновлення кримінальної відповідальності за незаконне збагачення виникла через рішення Конституційного Суду України про визнання положень статті 368-2 Кримінального кодексу такими, що не відповідають Основному закону. Цю проблему парламент 9-го скликання пропонує вирішити, ухваливши законопроєкт щодо конфіскації незаконних активів осіб, уповноважених на виконання функцій держави або місцевого самоврядування, і покарання за набуття таких активів (№ 1031).

**Які справи закрили через скасування статті про незаконне збагачення, дивіться тут:**

<div>
  <div>
  </div>
</div>

Цей проєкт закону спрямований на відновлення кримінальної відповідальності за незаконне збагачення, а також на введення інституту стягнення в дохід держави необґрунтованих активів.

**Експерт з питань антикорупційної політики Олександра Дрік** вважає, що в цьому законопроєкті йдеться не стільки про незаконне збагачення, скільки про цивільну конфіскацію.

Завдяки такому інструменту можна буде конфісковувати активи, набуті протягом останніх 4 років. Тобто посадовці, щодо яких були відкриті провадження щодо незаконного збагачення і закриті у зв’язку з рішенням КСУ, не залишаться безкарними: їх не ув’язнять, але конфіскують активи і звільнять,  
– переконує Олександра Дрік.

## Кого стосуватиметься закон

У позові про визнання активів необґрунтованими і їх стягнення в дохід держави мають зазначатись фактичні дані, що підтверджують зв’язок цих активів з чиновником і їх незаконність. Йдеться про різницю між їх вартістю і законними доходами цієї людини. Якщо суд визнає переконливими ці аргументи, відповідач, він же – високопосадовець, має спростовувати, що це не так.

Законопроєкт поширюватиметься на держслужбовців, працівників органів місцевого самоврядування, військових, суддів, членів Кабміну, Центральної виборчої комісії та багатьох інших,  
– роз’яснює Віктор Дубовик.

Виявлятимуть такі активи і збиратимуть докази, які доводитимуть їх необґрунтованість, працівники НАБУ, САП, ДБР і Генпрокуратура України.

<img alt="НАБУ, САП,незаконне збагачення " src="https://24tv.ua/resources/photos/news/620_DIR/201909/1203988_9419764.jpg?201909153722" style="width: 640px; height: 480px;" />  
_У антикорупціонерів побільшає роботи /&nbsp;Фото Facebook НАБУ&nbsp;_

Віктор Дубовик зазначає, що звертатись до суду з відповідним позовом матимуть право прокурори САП. Крім справ, де відповідачем є посадовці НАБУ і прокурори САП – у таких випадках право на звернення з відповідним позовом пропонується надати прокурорам Генпрокуратури.

## Кримінальне покарання повертається

Тож кому з посадовців загрожує ув’язнення? Згідно з законопроєктом,&nbsp;злочином вважатиметься набуття активів, які перевищують доходи чиновника на&nbsp;понад&nbsp;14,407 мільйона гривень. В такому разі за необґрунтоване збагачення чиновнику загрожує від 5 до 10 років ув’язнення з позбавленням права працювати на визначених посадах та займатись певною діяльність.

Водночас, незаконні активи зможуть бути предметом спеціальної конфіскації, коли&nbsp;різниця між набутими активами та законними доходами сягатиме від 960 тисяч гривень до 11,2 мільйона гривень. Тобто&nbsp;статки стягуватимуться судом в цивільному порядку,  
– зазначає адвокат Яна Рубчук.

Така конфіскація майна ще називається цивільною конфіскацією або речовою конфіскацією.

**Що означає цивільна конфіскація?** Якщо у чиновника виявляють незаконно набуті активи, тоді це майно підлягає цивільній конфіскації, проте людину не притягують до кримінальної відповідальності.

Цивільна конфіскація передбачає переслідування майна, а не людини. Тобто йдеться про судовий процес, під час якого позивач повинен довести, що майно придбано за рахунок грошей, отриманих незаконним шляхом.

Законопроєктом 1031 передбачається, що в таких справах розслідування буде проводитись детективами НАБУ, після чого, за заявою спеціальних прокурорів САП справи про визнання необґрунтованими активів та їх стягнення в дохід держави, розглядатиметься Вищим антикорупційним судом,  
– пояснює Яна Рубчук.

Основним задумом законопроєкту є можливість конфіскувати активи без кримінального переслідування. Таким чином спрощується процедура повернення до бюджету незаконно здобутих коштів та майна.

## Превентивна дія законопроєкту

Не варто забувати про дуже важливий превентивний аспект законопроєкту: конфіскація як ефективна протидія корупції та посадовим злочинам.

Щоправда, в законі є й “відкриті питання”. Приміром, в ньому передбачається, що позов висувається щодо активів, набутих протягом чотирьох років до дня набрання чинності законом. Таким чином, на думку юристів, запроваджується зворотна дія закону у часі, що допускається лише у випадку пом’якшення чи зняття відповідальності.

Також, Яна Рубчук запитується – як бути у ситуації, коли члени родини фігуранта мають високі легальні статки, приміром, зарплату, дивіденди, проценти від банківських вкладів. Яким чином буде відмежовуватись походження цих статків від незаконних?

<img alt="незаконне збагачення, конфіскаця активів, ув'язнення" src="https://24tv.ua/resources/photos/news/620_DIR/201909/1203988_9419803.jpg?201909154305" style="width: 640px; height: 359px;" />  
_Багатим чиновникам доведеться доводити походження грошей&nbsp;/ Фото 24 каналу_

Пропонують автори законопроєкту&nbsp;стягувати кошти за майно, що є власністю. Проте виникає питання – як бути із “непорушним” і пріоритетним правом власності, яке закріплено у всіх міжнародних законодавчих актах, конвенціях тощо.

Крім того, у юристів викликає занепокоєння доповнення статті 19 закону про НАБУ, де буде введено термін “повідомлення про необґрунтовані активи”.

Заявити про необґрунтовані активи правопорушника можна, зокрема, й анонімно, подзвонивши на спеціальну телефонну лінію або через офіційний сайт НАБУ. Припускаю, що ця новела спровокує величезну кількість таких повідомлень, які можуть уповільнити процес роботи НАБУ,  
– вважає Віктор Дубовик.

Ще одна новела, яка викликає занепокоєння у правників, стосується запровадження презумпції вини, яка прямо витікає із тексту . Адже автори законопроєкту пропонують майно спочатку арештувати, як засіб забезпечення позову, а у разі, якщо чиновник не доведе легальність походження коштів – стягнути на користь держави.

Як працюватиме ця новація на практиці&nbsp;– наразі сказати рано. Є сподівання, що завдяки йому все ж вдасться повернути до казни вкрадені&nbsp;мільйони.&nbsp;

source <http://3.120.187.86.xip.io/2019/09/12/pokarannia-za-nezakonne-zbahachennia-komu-zahrozhuie-konfiskatsiia-i-uviaznennia-na-10-rokiv/>